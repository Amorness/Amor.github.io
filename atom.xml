<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title>Amor Blog</title>
  
  
  <link href="/atom.xml" rel="self"/>
  
  <link href="http://yoursite.com/"/>
  <updated>2019-03-21T05:32:25.633Z</updated>
  <id>http://yoursite.com/</id>
  
  <author>
    <name>JIE YU</name>
    
  </author>
  
  <generator uri="http://hexo.io/">Hexo</generator>
  
  <entry>
    <title>蜀道难</title>
    <link href="http://yoursite.com/2019/03/21/sdn/"/>
    <id>http://yoursite.com/2019/03/21/sdn/</id>
    <published>2019-03-21T05:19:46.000Z</published>
    <updated>2019-03-21T05:32:25.633Z</updated>
    
    <content type="html"><![CDATA[<p>噫吁嚱，危乎高哉！</p><p>蜀道之难，难于上青天！</p><p>蚕丛及鱼凫，开国何茫然！</p><p>尔来四万八千岁，不与秦塞通人烟。</p><a id="more"></a><p><img src="/2019/03/21/sdn/7.png" alt="chatu"></p><p>西当太白有鸟道，可以横绝峨眉巅。</p><p>地崩山摧壮士死，然后天梯石栈相钩连。</p><p>上有六龙回日之高标，下有冲波逆折之回川。</p><p>黄鹤之飞尚不得过，猿猱欲度愁攀援。</p><p>青泥何盘盘，百步九折萦岩峦。</p><p>扪参历井仰胁息，以手抚膺坐长叹。</p><p>问君西游何时还？畏途巉岩不可攀。</p><p>但见悲鸟号古木，雄飞雌从绕林间。</p><p>又闻子规啼夜月，愁空山。</p><p>蜀道之难，难于上青天，使人听此凋朱颜！</p><p>连峰去天不盈尺，枯松倒挂倚绝壁。</p><p>飞湍瀑流争喧豗，砯崖转石万壑雷。</p><p>其险也如此，嗟尔远道之人胡为乎来哉！</p><p>剑阁峥嵘而崔嵬，一夫当关，万夫莫开。</p><p>所守或匪亲，化为狼与豺。朝避猛虎，夕避长蛇；磨牙吮血，杀人如麻。</p><p>锦城虽云乐，不如早还家。</p><p>蜀道之难，难于上青天，侧身西望长咨嗟！</p>]]></content>
    
    <summary type="html">
    
      &lt;p&gt;噫吁嚱，危乎高哉！&lt;/p&gt;
&lt;p&gt;蜀道之难，难于上青天！&lt;/p&gt;
&lt;p&gt;蚕丛及鱼凫，开国何茫然！&lt;/p&gt;
&lt;p&gt;尔来四万八千岁，不与秦塞通人烟。&lt;/p&gt;
    
    </summary>
    
      <category term="随便读一读" scheme="http://yoursite.com/categories/%E9%9A%8F%E4%BE%BF%E8%AF%BB%E4%B8%80%E8%AF%BB/"/>
    
      <category term="古诗" scheme="http://yoursite.com/categories/%E9%9A%8F%E4%BE%BF%E8%AF%BB%E4%B8%80%E8%AF%BB/%E5%8F%A4%E8%AF%97/"/>
    
    
  </entry>
  
  <entry>
    <title>长恨歌</title>
    <link href="http://yoursite.com/2019/03/20/hhh/"/>
    <id>http://yoursite.com/2019/03/20/hhh/</id>
    <published>2019-03-20T06:40:29.000Z</published>
    <updated>2019-03-21T05:19:25.986Z</updated>
    
    <content type="html"><![CDATA[<p>汉皇重色思倾国，御宇多年求不得。</p><p>杨家有女初长成，养在深闺人未识。</p><p>天生丽质难自弃，一朝选在君王侧。</p><p>回眸一笑百媚生，六宫粉黛无颜色。</p><a id="more"></a><p>春寒赐浴华清池，温泉水滑洗凝脂。</p><p>侍儿扶起娇无力，始是新承恩泽时。</p><p>云鬓花颜金步摇，芙蓉帐暖度春宵。</p><p>春宵苦短日高起，从此君王不早朝。</p><p>承欢侍宴无闲暇，春从春游夜专夜。</p><p>后宫佳丽三千人，三千宠爱在一身。</p><p>金屋妆成娇侍夜，玉楼宴罢醉和春。</p><p>姊妹弟兄皆列土，可怜光彩生门户。</p><p>遂令天下父母心，不重生男重生女。</p><p>骊宫高处入青云，仙乐风飘处处闻。</p><p>缓歌慢舞凝丝竹，尽日君王看不足。</p><p>渔阳鼙鼓动地来，惊破霓裳羽衣曲。</p><p>九重城阙烟尘生，千乘万骑西南行。</p><p>翠华摇摇行复止，西出都门百余里。</p><p>六军不发无奈何，宛转蛾眉马前死。</p><p>花钿委地无人收，翠翘金雀玉搔头。</p><p>君王掩面救不得，回看血泪相和流。</p><p>黄埃散漫风萧索，云栈萦纡登剑阁。</p><p>峨嵋山下少人行，旌旗无光日色薄。</p><p>蜀江水碧蜀山青，圣主朝朝暮暮情。</p><p>行宫见月伤心色，夜雨闻铃肠断声。</p><p>天旋地转回龙驭，到此踌躇不能去。</p><p>马嵬坡下泥土中，不见玉颜空死处。</p><p>君臣相顾尽沾衣，东望都门信马归。</p><p>归来池苑皆依旧，太液芙蓉未央柳。</p><p>芙蓉如面柳如眉，对此如何不泪垂。</p><p>春风桃李花开日，秋雨梧桐叶落时。</p><p>西宫南内多秋草，落叶满阶红不扫。</p><p>梨园弟子白发新，椒房阿监青娥老。</p><p>夕殿萤飞思悄然，孤灯挑尽未成眠。</p><p>迟迟钟鼓初长夜，耿耿星河欲曙天。</p><p>鸳鸯瓦冷霜华重，翡翠衾寒谁与共。</p><p>悠悠生死别经年，魂魄不曾来入梦。</p><p>临邛道士鸿都客，能以精诚致魂魄。</p><p>为感君王辗转思，遂教方士殷勤觅。</p><p>排空驭气奔如电，升天入地求之遍。</p><p>上穷碧落下黄泉，两处茫茫皆不见。</p><p>忽闻海上有仙山，山在虚无缥渺间。</p><p>楼阁玲珑五云起，其中绰约多仙子。</p><p>中有一人字太真，雪肤花貌参差是。</p><p>金阙西厢叩玉扃，转教小玉报双成。</p><p>闻道汉家天子使，九华帐里梦魂惊。</p><p>揽衣推枕起徘徊，珠箔银屏迤逦开。</p><p>云鬓半偏新睡觉，花冠不整下堂来。</p><p>风吹仙袂飘飖举，犹似霓裳羽衣舞。</p><p>玉容寂寞泪阑干，梨花一枝春带雨。</p><p>含情凝睇谢君王，一别音容两渺茫。</p><p>昭阳殿里恩爱绝，蓬莱宫中日月长。</p><p>回头下望人寰处，不见长安见尘雾。</p><p>惟将旧物表深情，钿合金钗寄将去。</p><p>钗留一股合一扇，钗擘黄金合分钿。</p><p>但教心似金钿坚，天上人间会相见。</p><p>临别殷勤重寄词，词中有誓两心知。</p><p>七月七日长生殿，夜半无人私语时。</p><p>在天愿作比翼鸟，在地愿为连理枝。</p><p>天长地久有时尽，此恨绵绵无绝期。</p>]]></content>
    
    <summary type="html">
    
      &lt;p&gt;汉皇重色思倾国，御宇多年求不得。&lt;/p&gt;
&lt;p&gt;杨家有女初长成，养在深闺人未识。&lt;/p&gt;
&lt;p&gt;天生丽质难自弃，一朝选在君王侧。&lt;/p&gt;
&lt;p&gt;回眸一笑百媚生，六宫粉黛无颜色。&lt;/p&gt;
    
    </summary>
    
      <category term="随便读一读" scheme="http://yoursite.com/categories/%E9%9A%8F%E4%BE%BF%E8%AF%BB%E4%B8%80%E8%AF%BB/"/>
    
      <category term="古诗词" scheme="http://yoursite.com/categories/%E9%9A%8F%E4%BE%BF%E8%AF%BB%E4%B8%80%E8%AF%BB/%E5%8F%A4%E8%AF%97%E8%AF%8D/"/>
    
    
  </entry>
  
</feed>
